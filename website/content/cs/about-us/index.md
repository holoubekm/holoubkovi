---
# title: "A je to!"
# date: 2014-10-29
# tags:
# - wedding
# - martas
# - dominika
# thumbnailImagePosition: left
# thumbnailImage: //d1u9biwaxjngwg.cloudfront.net/tag-plugins-showcase/car-6-140.jpg
showActions: false
---

<!-- {{< toc >}} -->

<!-- <br/> -->
<p style="margin: 0px; line-height: 0px"> &nbsp; </p>

# Kdo jste vy? {#who-are-you}
Naši kamarádi a blízcí, jednoduše lidi, se kterými bychom chtěli trávit čas. Budeme skupina, kterou spojuje zájem o svět, humor a chuť se bavit. Okolo Vás bude spousta dalších bezva lidí se zajímavými tématy a historkami o nás.

# A kdo jsme my? 👩‍❤️‍👨 {#who-are-we}

Ahoj! Jsme kluk a holka, co se rozhodli, že chtějí být spolu, už napořád... nebo alespoň do první větší hádky 😅. Byli bychom moc rádi, kdybyste u toho byli s námi.

## Dominika

{{< image classes="fancybox right fig-50" src="i-am-freezing.jpeg" title="Haló, tady Dominika. Elegantní slečna, občasná pekařka, milovnice všeho rostoucího, která nemá ráda vlezlou zimu!" >}}

Dominika už od dětství čarovala, nedřív se naučila sama číst a pak se zabydlela ve světě Harryho Pottera ⚡️. V plnění snů jí nezabránilo ani bilinguální francouzské gymnázium. Pokračovala studiem na Matematicko-fyzikální fakultě v oblasti Teoretické fyziky. Kdyby jste jí chtěli udělat radost, můžete se po pár vínech zeptat na dvojhvězdy a jak se možné, že do sebe holky nenarazí.

V poslední době se z Dominiky stává vášnivá běžkyně, zodpovědná řidička a také datová inženýrka. Pokud byste chtěli poměřit síly, tak se s Vámi ráda uvidí na říjnovém půlmaratonu v Klánovicích.

Domi skvěle peče, vaří, má ráda skleničku bílého vína. Ale ze všeho nejvíc miluje své knihy, kytičky a chvílema i Marťase (když nezlobí).

## Marťas

{{< image classes="fancybox left fig-50" src="smiling-creature.jpeg" title="Smějící se netvor!" >}}

Martínek byl odmalička velice zvídavé a energické dítě, o čemž svědčí hromada encyklopedií v jeho dětském pokojíčku a množství zábavných historek o více či méně (ne)bezpečních pokusech realizovaných v pradědově dílně. Když se ho zeptáte, určitě Vám nějaký příběh rád povypráví.

Jeho osud byl zpečetěn na Vánoce roku 2002, když si spolu s bráchou pod stromečkem rozbalili svůj vůbec první stolní počítač. U hraní Age of Mythology, Pharaona či GTA se probudila touha rozumět, jak to všechno uvnitř asi funguje. Ta vedla Marťase až ke studiu na Fakultě Informačních Technologií na ČVUT, kde se věnoval teoretické informatice a bezpečnosti.

Marťasův zápal pro technologie přetrvává dodnes, no je toho ještě tolik jiného, co ho vystihuje. Neutichající smysl pro humor, kterým učaroval už nejednomu z nás, energie za dva, kterou si nejraději vybíjí plaváním, jízdou na kole nebo běháním, schopnost citovat Simpsnovy za každé situace, či nekonečná trpělivost, která se projevuje například když Dominika přiveze domů zase další rostlinku. To vše a ještě mnoho dalšího. 

## My

Byl mrazivý leden 2021 a já seděl v čajovně U Zlatého Kohouta. Čekal jsem, až dorazí moje rande a v hlavě přemýšlel (kde jinde taky). 

"Jaká asi bude? Jak bude vypadat? Nebudu se před matfyzačkou ze slovenska cítit trošku hloupě?"

Do tepla místnosti vešla drobounká slečna v chundelaté čepici a usmála se na mě. Za chviličku jsme se smáli už oba a doufám, že se smát nepřestaneme. Nezapomenu, že Dominika hned na prvním rande ztratila čepici, zakopla a pak nevěděla, jak se na konci loučí. Je úplně normální a proto ji miluju.

<p style="margin: 0px; "> &nbsp; </p>

{{< image src="two-of-us.jpeg" title="A to jsme my!" >}}

<p style="margin: 0px; "> &nbsp; </p>
